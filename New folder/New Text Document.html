<DOCTYPE html>
    <html>
        <head>
            <title>প্রথম আলো</title>
            <body>
                <h1>চীনের কাছ থেকে করোনার সঠিক তথ্য চায় ডব্লিউএইচও</h1>
                <img src="https://images.prothomalo.com/prothomalo-bangla%2F2021-09%2F56a74b87-35dc-4de2-a2c7-e6b07b8c975b%2FCOVID_REUTERS.jpg?auto=format%2Ccompress&format=webp&w=640&dpr=1.0"
                 <p><b>এএফপি</b>
                    জেনেভা</p>
                <p><br><br>চীনে করোনাভাইরাসের সংক্রমণ বাড়তে শুরু করার পর দেশটির সংশ্লিষ্ট কর্তৃপক্ষের সঙ্গে বৈঠক করেছেন বিশ্ব স্বাস্থ্য সংস্থার (ডব্লিউএইচও) প্রতিনিধিরা। শুক্রবার এই বৈঠক অনুষ্ঠিত হয়। অন্য দেশগুলো যাতে যথাযথ পদক্ষেপ নিতে পারে সে জন্য করোনার সংক্রমণের চিত্রের হালনাগাদ তথ্য নিয়মিত জানাতে চীনের প্রতি আহ্বান জানানো হয়েছে এই বৈঠক থেকে।

                    চীনে নতুন করে করোনার সংক্রমণ বাড়তে শুরু করেছে। এতে উদ্বিগ্ন আন্তর্জাতিক সম্প্রদায়। এ ছাড়া চীন করোনার সংক্রমণ–সংক্রান্ত যে তথ্য প্রকাশ করছে, তা নিয়েও প্রশ্ন উঠেছে। কারণ, সেখানে সংক্রমণ ও মৃত্যু কম হলেও কিছু হাসপাতাল ও মর্গে মৃতের সংখ্যা বাড়ছে। এই পরিস্থিতিতে ডব্লিউএইচওর প্রতিনিধিদের সঙ্গে চীনের প্রতিনিধিদের বৈঠক হলো। এ বৈঠকের পর ডব্লিউএইচওর পক্ষ থেকে বলা হয়েছে, চীনের করোনা পরিস্থিতি সম্পর্কে আরও তথ্য জানতে চীনের প্রতিনিধিদের সঙ্গে বসা হয়েছিল। এ ছাড়া করোনা পরিস্থিতি সামাল দিতে চীনকে আরও সহযোগিতা দিতে চাওয়া হয়েছিল।
                    
                    এই বৈঠকে চীনের জাতীয় স্বাস্থ্য কমিশন এবং জাতীয় রোগ নিয়ন্ত্রণ ও প্রতিরোধ সংস্থার পক্ষ থেকে বেশ কিছু বিষয় ডব্লিউএইচওকে জানানো হয়েছে। করোনার টিকাদান কর্মসূচি, রোগীর সেবা, গবেষণা ও যোগাযোগ এবং ভেরিয়েন্ট কীভাবে পর্যবেক্ষণ করা হচ্ছে, এসব বিষয়ে চীনের প্রতিনিধিরা ডব্লিউএইচওকে জানান। চীন ঝুঁকির মুখে রয়েছে এবং যাঁদের বয়স ৬০ বছরের বেশি তাঁদের টিকাদানের হার সম্পর্কে বৈঠকে জানতে চান ডব্লিউএইচওর প্রতিনিধিরা।
                    
                    ডব্লিউএইচওর পক্ষ থেকে বলা হয়েছে, ভাইরাসের জিন বিশ্লেষণের তথ্য, হাসপাতালের ভর্তি হওয়া রোগীদের শারীরিক অবস্থা, নিবিড় পরিচর্যা কেন্দ্রে থাকা রোগীদের অবস্থা ও মৃত্যুর তথ্যসহ করোনার মহামারির পরিস্থিতির সম্পর্কে হালনাগাদ তথ্য জানাতে আবারও চীনকে অনুরোধ করা হয়েছে।
                    
                    সম্প্রতি এসব তথ্য জানতে ডব্লিউএইচওর মহাপরিচালক তেদরোস আধানোম গেব্রেয়াসুস আহ্বান জানিয়েছিলেন। তবে এই আহ্বানে সাড়া দিয়ে এমন কোনো পদক্ষেপ নিতে দেখা যায়নি চীনের পক্ষ থেকে।</p>
                    <h2>  
                        <a href="https://www.facebook.com/AkijCement/ target=_blank"></a>
                    </h2>
                </body>
        </head>


    </html>